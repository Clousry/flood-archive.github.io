Köydeyken çakal sürüsü saldırısına uğradık. Çakallar acıkınca kurtlara nazaran daha tehlikeli oluyorlar çünkü kurtların gözü pek olsa da çakallar açlıktan geberecek olmasa siksen yerleşim yerlerine yaklaşamayacak kadar korkak hayvanlar. Ve çıkardıkları sesler çok korkunç, acı çeken bir insanın son nefesindeki çığırışlara benziyor. Yanımda 2 küçük kuzenim ve eniştem vardı. Kuzenlerimin canı sıkılınca gece köyün bir ucundaki kahvehanenin önüne çekirdek kola yapmaya gitmiştik ki dibimizde en az 20-25 tane çakalın ulumalarını duyduk hemen toparlandık çocuklar ağlamaya başladı zaten eniştem birini ben birini aldım omzuma gitmeye hazırlanıyoruz ki çakallar yolumuza atladı bir sesler çıkarıyorlar anasını satayım hiçbir korku/gerilim filmi müziği insanı bu kadar geremez. Yolun sağ ve sol tarafları ormanlık bunlar sağ taraftan gelip sol tarafı yolu ve sağ tarafı tamamen kapladılar. Bir yandan çocukların ağlamaları bir yandan çakalların ulumaları bir yandan buz gibi hava, yanıp yandığı belli olmayan sokak lambası ve utanmasa oturup ağlayacak olan eniştemle ne yapacağımı şaşırdım. Eniştem çocukları önüne aldı onlara doğru eğildi ikisine de sarılıyor falan baktım böyle giderse yarın yerel haber sitelerinde 4 kişi kayboldu, 1 hafta sonra da haber kanallarında açlıktan köye inen çakallar 4 kişiyi yedi diye haberlere çıkacağız ilk önce bağırıp çağırıp çakalları korkutmaya çalıştım ama pek tesiri olmadı. Kahvehaneye geri dönüp çekirdek kola yaparken ara sıra çocukları dürttüğüm kütüğü aldım(bulunduğumuz yerle kahvehane arası 15 metre vardı ve koşarak gidip aldım) ve elim titrer vaziyette çakallara doğru sallamaya başladım. Aralarında lider yoktu, gelirlerse hepsi beraber geliyor dönerlerse hepsi beraber dönüyordu. Saldırsalar hepsi beraber saldıracaklardı ki 25 çakal üstümüze saldırsa gram şansımız olmazdı. Ben öylesine kütüğü bir o çakala bir bu çakal sallıyordum, bir tanesi çok yaklaştı ve o an elime çok güzel oturdu kütüğü hayvancağızın kafasına öyle bir oturttum ki kütük benim bile elime battı. Sonra hepsi gerilemeye başladı ben biraz cesaret aldım ve çakallar geriledikçe ben onların üstüne yürüdüm. Dağılmaya başladılar ve ben sürüyü biraz kovaladıktan sonra (aşağı yukarı 20 metre falan) eniştemin yanına geri döndüm. Eniştem de o sıra dayımları aramış, dayım arabayla bizi eve götürmüştü. 

okuduğun için teşekkür ederim canım
